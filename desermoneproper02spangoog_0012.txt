—6-

non ‘et’ a poeta fortasse scriptum esse. At alio modo dici-
tur ‘Ibat videre’ (Prop. I 1, 12) et ‘carpere (pontum) remis
Ibis’ (I 6, 33) atque ‘it vivere’, quam ob rem haec con-
iectura doctis non magis placuit, quam interpretatio Hertz-
bergii, qui ad figuram zeugmatis confugerat. Ne Mueller
quidem recte iudicasse mihi videtur, cum fieri vix possit,
ut a verbo ‘parcere' et dativus ‘famae’ pendeat et infini-
tivus ‘vivere'. Denique Fonteinii, Madvigii Baehrentisque
scripturam ‘Purior et’ esse inutilem ratus exponam, qualis
sit illorum verborum conformatio, Nam adhibita ἀπὸ κοινοῦ
figura 1) ex negativo membro in alteram sententiae partem
verbum revocandi transfero: nec revocatur parcere . . et
= sed) revocatur vivere.

Quae res ut illustretur, alterum adscribo exemplum,
quo nullum similius requiratur. Etenim codicibus inter se
consentientibus Propertium videmus locutum esse IV 1, 19

‘Nulli cura fuit externos quaerere divos,
Cum tremeret patrio pendula turba sacrO,
Annuaque accenso celebrare Parilia faeno’.

Quo loco verbum ‘celebrare’ esse infinitivum Lachmannus
ipse monuit. Tamen nexu carminis desperato ut coniectu-
ram ‘Annua at’ ab Hauptio Vahlenoque susceptam fecerit,
inde accidisse videtur, quod cum altero alteri loco summam
similitudinem esse praetervidit.

Ergo elucet, in omnibus quatuor versibus coniunctio-
nem copulativam, quae accedat ad particulam ‘sed’, retinen-
dam esse.

Restat, ut adiungam enuntiatum ‘Nec tamen . . revo-
catur etsq.’ propter sequens distichon ‘Has (noctes) inter'
aut parenthesi includendum, aut, id quod in Vahleni editione
factum est, in carminis fine ponendum esse.

8. Vulgaris particularum ‘nec -— et (que)' responsio
invenitur: IV 5, 3:

 

Ι 1) Quae attuli, duo exempla Akenium effugerunt. Cuius in libello
(De figurae ἀπὸ κοινοῦ usu apud Cat. Tib. Prop. Schwerin. Progr. 1884)
alia invenies,

